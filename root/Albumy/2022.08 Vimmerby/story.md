<header>
  <image src="./piotrek/IMG_20220820_184128.jpg">
  <title>Świat Astrid Lindgren</title>
</header>

Znajdujący się w Szwedzkiej miejscowości [Vimmerby](https://goo.gl/maps/WSa8oHVCbyD8MFv56) (gdzie urodziła się autorka)
[Świat Astrid Lindgren](https://astridlindgrensvarld.se/) jest miejscem, gdzie możemy spotkać się z bohaterami jej książek,
zobaczyć miejsca, gdzie mieszkali i obejrzeć przedstawienia z ich udziałem.

My zjawiliśmy się tam w kilka minut po otwarciu, z wcześniej opracowanym planem co chcemy obejrzeć. I najpierw poszliśmy zobaczyć...

# Pippi

Pippi Pończoszanka mieszka w Willi Śmiesznotce razem ze swoją małpką, Panem Nilssonem, oraz koniem. Obok niej mieszkają jej dobrzy
przyjaciele, Tommy i Annika.

My spotkaliśmy ich akurat gdy odwiedzili ją dwaj policjańci, którzy chcieli zabrać biedną, samotną dziewczynkę do domu dziecka.

<image src="./aparat/IMG_8458.JPG">

Oczywiście, Pippi ten pomysł nie przypadł do gustu, ale zabawę z policjantami miała wspaniałą.

<image src="./piotrek/IMG_20220820_130020.jpg">

Ostatecznie jednak wszystko skończyło się dobrze, gdyż na _Podfruwajce_ przypłynął tata Pippi, król Efraim Pończocha, razem ze swoją
całą załogą. Nie było już więc potrzeby zabierać Pippi do domu dziecka.

# Emil 

Emila ze Smalandii spotkaliśmy akurat jak wciągał swoją siostrę, Idę, na maszt od flagi, ponieważ chciała zobaczyć pobliską miejscowość - Lönnebergę.
Ponieważ akurat ubrana była w czerwoną sukienkę z białym fartuszkiem, to sąsiedzi przybili w odwiedziny zaczęli się dopytywać czemu to w Katthult
powiewa duńska flaga.

<image src="./aparat/IMG_8493.JPG">

A czemu Ida chciała zobaczyć Lönnebergę? A to ponieważ Emil był tam wcześniej u lekarza, po tym jak założył sobie na główę wazę od zupy.
W niewyjaśniony sposób, gdy już tata Emila zapłacił za wizytę, waza zsunęła się Emilowi z głowy i rozbiła na kilka kawałków.

Całe szczęście tata Emila zdołał ją posklejać. I to w samą porę. Bo na koniec, Emil znowu miał ją na głowie.

# Ronja, córka rozbójnika

W zamku Mattisa właśnie miało miejsce ważne wydarzenie - na świat przyszła Ronja, jego córka. Wszyscy zbójnicy świętowali,
śpiwali, piwo lało się strumieniami a na stołach było pełno jedzenia.

<image src="./aparat/IMG_8526.JPG">

Jednak tego samego dnia stało się również coś, co wprawiło wszystkich w przerażenie. Błyskawica uderzyła w zamek, który 
rozstąpił się od tego na dwie części.

<image src="./aparat/IMG_8528.JPG">

Ronja dorastała szybko. Mieliśmy jeszcze okazję zobaczyć ją gdy, już jako mała dziewczynka, musiała zmierzyć się ze stworami,
które zamieszkiwały las Mattisa. Całe szczęście rozbójnicy przybyli jej szybko z odsieczą.

# Bracia Lwie Serce

W Dolinie Wiśni, gdzie spokojne życie prowadzili jej mieszkańcy, spotkaliśmy Jonatana i Karla - zwanych Braćmi Lwie Serce.
Oni sami zjawili się w tej dolinie nie tak dawno, i dopiero poznawali jej sekrety, oraz sekrety leżącej za górami Doliny Dzikich Róż.

<image src="./aparat/IMG_8560.JPG">

Nie wiedzieli, na przykład, że ich przyjaciel Jossi, który na zdjęciu powyżej rozmawia z Karlem, jest w rzeczywistości zdrajcą
i szpiegiem Tengila, złego władcy, który zniewolił mieszkańców Doliny Dzikich Róż.

<image src="./aparat/IMG_8546.JPG">

Tengil rozkazał wybudowanie muru wokół zniewolonej doliny. Jej mieszkańców głodził i straszył smokiem Katlą, nad którym miał władzę.

Ale Bracia Lwie Serce, razem z ruchem oporu, zdołali go pokonać i pozbyć się smoka. Wszystko skończyło się (chyba) szczęśliwie.
