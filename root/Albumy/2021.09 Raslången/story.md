<header>
  <image src="./src-piotrek/IMG_20210911_092924.jpg">
  <title>Wycieczka dookoła jeziora Raslången</title>
</header>

Szwedzkie jezioro [Raslången](https://goo.gl/maps/nSioTF1T9d7hW5Bm8) położone jest między dwoma innymi jeziorami - Immeln
oraz Halen - na granicy prowincji Skania i Blekinge.

Samochód zaparkowaliśmy przy miejscu biwakowym Bökestad i po około 40 minutach spaceru przez las doszliśmy do ładnego
miejsca na półwyspie, gdzie rozbiliśmy nasz namiot - do Fuglabacken.

<image src="./src-piotrek/IMG_20210910_194139.jpg">

Jako, że robiło się już ciemno, rozpaliliśmy ognisko. Nie siedzieliśmy za długo, bo następnego dnia czekała nas długa droga.

<image src="./src-piotrek/IMG_20210911_092956.jpg">

Rano spakowaliśmy namiot i wyruszyliśmy w trasę dookoła jeziora. Przez pierwsze mniej więcej półtorej godziny szliśmy pomarańczowym
szlakiem Skanii, jednak potem szlak ten odchodził robiąc większą pętlę. My natomiast poszliśmy skrótem.

Skrót ten znaliśmy z poprzedniego razu, gdy szliśmy tą drogą, i pamiętaliśmy, że drogę nie jest łatwo znaleźć. 
Ta wiedza nam zbytnio nie pomogła, bo i tym razem długo szukaliśmy drogi na drugą stronę jeziora. 
Kilka razy wchodziliśmy pod górę, by jednak stwierdzić, że chaszcze są zbyt gęste i droga tędy nie prowadzi.

<image src="./src-piotrek/IMG_20210911_150618.jpg">

W końcu się nam jednak udało i trafiliśmy na nasz *dziki most*, czyli parę powalonych drzew, po których można było przejść
wąskim przesmykiem na drugą stronę jeziora. Pod nami woda płynęła szybko i przeprawa nie była pozbawiona emocji.
